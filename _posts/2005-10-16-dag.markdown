---
layout: post
title: Verhaeghdag 2005
external-url:
categories: Activiteiten
visible: 0
---

##  Groot succes 1e Verhaegh familiedag
__Thema: De Boer op!__

Op zondag 16 oktober 2005 werd onder een stralend herfstzonnetje de 1e Verhaegh familiedag gehouden. Vanaf 10.30 uur kwam de Verhaegh-trein langzaam op gang. Het thema van deze dag “Saame de boer op” werd alle eer aangedaan getuige de  in boerenkledij uitgedoste familiegasten. De perfecte locatie “Heidebloemranch” aan de Snoertsebaan in Liessel loog er niet om.

In de pas verbouwde koeie-stal werden we door Anja en Henny van Ooij ontvangen met koffie, thee en ’n lekker stuk vlaai.

Na het welkomstwoord van de organisatie, wat een spreker is die man, werd het dagprogramma bekend gemaakt. Via puzzelstukjes werden de diverse dierengroepen samengesteld. Als individu maar ook als groep werd vandaag  een beroep gedaan op de activiteit en creativiteit van een ieder, met als inzet de Verhaegh familiedag wisseltrofee.

Nog even lekker bijkletsen en dan samen de wei in. Lekker ontspannen en  genieten van de landelijke omgeving en het populaire boerengolfspel. Met Oma in de wei voelden zelfs de paarden zich op hun gemak. Na de nodige capriolen en lachsalvo’s tijdens het boerengolven waren we toe aan een lekker kop soep met stokbrood. Elke groep kreeg tijdens de rustpauze de opdracht om een liedje of gedicht te maken om dit vervolgens s’avonds te presenteren.

Na de heerlijke soep werd het tijd om ons met het spellencircuit bezig te houden. De spelonderdelen melkflessen gooien, koe-melken en kruiwagenrace waren onderdelen welke allen betrekking hadden op het thema van deze familiedag. Geweldig om te zien hoe actief en spontaan iedereen betrokken was bij deze spellen.

Vervolgens deed de organisatie een beroep op de creativiteit van alle familieleden. Het maken van een schilderstuk, hetgeen samen één compositie moest vormen, viel goed in de smaak. Het herfsttafereel van de groep ‘varkens’ werd als origineelste beoordeeld. De groep ‘paarden’ zette Oma en de paarden onder een stralende zon en een beetje wind ludiek op hun schilderdoek. De groep ‘schaap’ koos ervoor het dagthema te schilderen, terwijl de groep ‘koeien’ de koeien in de wei als schilderwerk presenteerden. Een eervolle vermelding was er voor de groep ‘kip’ die de bonte koe in de gedachte van Mondriaan neerzette. Een fijne activiteit waarin ieder zich naar hartenlust heeft kunnen uitleven.

Na het warme/koud buffet werden de liedjes en gedichten per groep opgevoerd voor de vierkoppige jury bestaande uit Oma, Nora, Carlo en Mathijs. De groep varkens was hierin het origineelste. De Verhaegh wisseltrofee werd gewonnen door Ralf als beste individuele speler. Een mooie afsluiting van een mooie dag. Nadat iedereen een cadeautje had uitgezocht werd er afscheid van elkaar genomen. Terugkijkend op een geslaagde familiedag verliet iedereen rond 20.00 uur de Heidebloemranch. We zien nu al uit naar de volgende familiedag op de 3e zondag van oktober 2006. De organisatie is dan in handen van Jac, Ton, Willem en Bart.

Met dank,

Geer & Nel, Mia & Jo
